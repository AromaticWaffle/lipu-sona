<!DOCTYPE html>
<html>
	<head>
		<meta charset="UTF-8">
		<meta name="viewport" content="width=device-width, initial-scale=1.0">
		<title>toki pona: strona 11 — liczebniki</title>
		<meta property="og:site_name" content="lipu sona pona"/>
		<meta property="og:title" content="toki pona: strona 11 — liczebniki"/>
		<meta property="og:type" content="website"/>
		<meta property="og:url" content="https://lipu-sona-pona.github.io/pl_11.html"/>
		<link href="/style.css" rel="stylesheet" type="text/css" media="handheld,print,screen,projection,tv" title="Default Style">
		<link rel="icon" type="image/png" href="favicon.png">
		
	</head>
	<body>
		<div class="header">
			<div class="header_image"></div>
			<div class="header_text">
	<h2><a href="/">lipu sona pona</a><span class="titlesep"> | </span></h2><h3>toki pona: strona 11 — liczebniki</h3>
			</div>
		</div>
		<div class="middle">
			<article class="content">
	<p>Słownictwo na tej lekcji:</p>

<table>
<thead>
<tr>
<th> słowo </th>
<th> znaczenie </th>
</tr>
</thead>
<tbody>
<tr>
<td> wan </td>
<td> jeden, część, zjednoczony </td>
</tr>
<tr>
<td> tu </td>
<td> dwa, dzielić, podzielony </td>
</tr>
<tr>
<td> sike </td>
<td> koło, okrągły, piłka, rok </td>
</tr>
<tr>
<td> mani </td>
<td> pieniądz; duże, udomowione zwierzę </td>
</tr>
<tr>
<td> esun </td>
<td> handel, rynek, sklep, wymiana </td>
</tr>
<tr>
<td> mun </td>
<td> księżyc, gwiazda, obiekt na nocnym niebie </td>
</tr>
<tr>
<td> nanpa </td>
<td> liczba, (oznaczenie liczebnika porządkowego) </td>
</tr>
<tr>
<td> poki </td>
<td> pudełko, zbiornik, miska, filiżanka, szuflada </td>
</tr>
<tr>
<td> sin </td>
<td> nowy, dodatkowy, świeży, dodatkowy </td>
</tr>
<tr>
<td> suno </td>
<td> słońce, światło, jasność, błysk </td>
</tr>
</tbody>
</table>


<a name="Liczebniki"></a>
<h2>Liczebniki</h2>

<p>Oto najbardziej podstawowe liczebniki w toki ponie:</p>

<ul>
<li>ala — zero, nic</li>
<li>wan — jeden</li>
<li>tu — dwa</li>
<li>mute (wiele) — trzy lub więcej</li>
<li>ale — wszystko, nieskończoność</li>
</ul>


<p>System ten jest oczywiście bardzo ograniczony. Ale nie jest to nic nowego — języki
z plemion łowiecko-zbierackich nie używają liczb większych niż 3, 2, a czasem
nawet 1. (Język pirahã, na przykład, ma tylko słowa na „mało” i „dużo”, a ich wartości
zmieniają się w zależności od kontekstu).</p>

<p>Jednakże istnieje również drugi, dodatkowy system, który jest oficjalnie zdefiniowany
i powszechnie używany do opisywania większych liczb. Wykorzystuje on już istniejące
słowa toki pony jako dodatkowe liczebniki:</p>

<ul>
<li>ala — zero</li>
<li>wan — jeden</li>
<li>tu — dwa</li>
<li>luka (ręka) — pięć</li>
<li>mute (wiele) — dwadzieścia</li>
<li>ale (wszystko) — sto</li>
</ul>


<p>W tym systemie liczebniki mogą być wyrażane za pomocą zestawienia wielu słów.
Przykładowo, 42 to „mute mute tu” (20+20+2), a 18 to „luka luka luka tu wan”
(5+5+5+2+1).</p>

<p>Jak widać, jest to wciąż dość ograniczony system. Aby nazwać rok, w którym ta strona
została napisana (2020), trzeba by powtórzyć słowo „ale” dwadzieścia razy i dodać
jedno „mute” na końcu.</p>

<p>Wszystkie te ograniczenia są częścią filozofii języka toki pona, polegającej
na upraszczaniu myśli i unikaniu zbędnych szczegółów. Istniały próby stworzenia
innych systemów liczbowych, ale żaden z nich się powszechnie nie przyjął.</p>

<a name="U-c5--bc-ywanie-liczebnik-c3--b3-w"></a>
<h2>Używanie liczebników</h2>

<p>Niezależnie od systemu, liczebniki są traktowane jak przymiotniki i dodawane na końcu
rzeczowników lub fraz nominalnych:</p>

<blockquote><p>soweli wan — jedno zwierzę</p>

<p>waso lili tu — dwa małe ptaki</p></blockquote>

<p>By utworzyć liczebnik porządkowy (pierwszy, drugi&hellip;), używamy słowa „nanpa”.</p>

<blockquote><p>jan nanpa wan — pierwsza osoba</p>

<p>tomo nanpa mute luka luka wan — 31. dom (lub dom nr 31)</p></blockquote>

<p>Wyrażenie „nanpa wan” jest czasem używane jako przymiotnik, aby utworzyć
stopień najwyższy:</p>

<blockquote><p>nena Ewelesu/Somoluma li nena suli nanpa wan lon ma ale. — Mount Everent/Czomolungma
jest największą górą na całym świecie.</p></blockquote>

<a name="Kalendarz"></a>
<h2>Kalendarz</h2>

<p>W połączeniu z wyrazem „tenpo”, słowa „suno”, „mun” i „sike” mogą oznaczać
odcinki czasu:</p>

<blockquote><p>tenpo suno — dzień („czas słońca”)</p>

<p>tenpo pimeja — noc („ciemny czas”)</p>

<p>tenpo mun / tenpo sike mun — miesiąc („czas księżyca / cykl księżyca”)</p>

<p>tenpo sike / tenpo suno sike — rok („czas okrążenia / czas okrążenia słońca”).</p></blockquote>

<a name="nanpa"></a>
<h2>nanpa</h2>

<p>Słowo „nanpa” można użyć nie tylko jako znacznik liczby porządkowej, ale też jako
tłumaczenie słowa „liczba” albo „cyfra”. Na przykład:</p>

<blockquote><p>ilo nanpa — kalkulator („urządzenie liczbowe”)</p>

<p>nanpa pona — wynik/punktacja („dobre liczby”)</p></blockquote>

<p>Przy konstruowaniu takich wyrażeń należy uważać, żeby nie zbudować czegoś
niejasnego. Na przykład nie wiadomo, czy „ilo nanpa tu” oznacza oznacza „drugie
narzędzie” czy „dwa kalkulatory”. W tym drugim przykładzie wystarczy uporządkować
wyrazy w ten sposób: „ilo tu nanpa”.</p>

<a name="Pogoda"></a>
<h2>Pogoda</h2>

<p>Kiedy rozmawiamy o pogodzie, najczęściej używanym zdaniem jest „[rzeczownik] li lon”
i dosłownie oznacza „[rzeczownik] istnieje”. Używamy go w sytuacji, kiedy chcemy
określić, jaka pogoda panuje obecnie:</p>

<blockquote><p>suno li lon. — Świeci słońce.</p>

<p>telo sewi li lon. — Pada deszcz. („istnieje woda nieba”)</p>

<p>seli li lon. — Jest ciepło.</p>

<p>lete li lon. — Jest zimno.</p></blockquote>

<a name="R-c3--b3--c5--bc-nice-dialektalne"></a>
<h2>Różnice dialektalne</h2>

<div class="info"><p>W tej części wyjaśniono, jak różne kursy toki pony różnią się
sposobem wyrażania pewnych idei.</p></div>

<p>Opinie na temat zapisywania liczebników porządkowych różnią się między kursami.</p>

<p>Oficjalna książka i seria filmów „12 days of sona pi toki pona” mówią, że wystarczy
dodać „nanpa”, a następnie liczbę. Z kolei kurs „o kama sona e toki pona!” zaleca
dodać „pi nanpa” i liczbę.</p>

<blockquote><p>jan nanpa wan — pierwsza osoba</p>

<p>jan pi nanpa wan — pierwsza osoba</p></blockquote>

<p>W społeczeństwie toki pony częściej używa się tego pierwszego sposobu i z takiego
też korzysta ten kurs.</p>

<a name="L-c4--86-wiczenia"></a>
<h2>Ćwiczenia</h2>

<p>Teraz spróbuj przetłumaczyć podane zdania na polski:</p>

<ul>
<li>mi wile esun e soweli suli tu wan ni.</li>
<li>tenpo suno pini la mi lon tomo sona.</li>
<li>tenpo mun wan pini la lete li lon.</li>
<li>sina pona nanpa wan tawa mi.</li>
<li>tenpo suno mute mute la telo sewi li awen.</li>
</ul>


<p>A poniższe na toki ponę:</p>

<ul>
<li>Mieszkam w domu (pod) nr 27 na ulicy Lipowej.</li>
<li>Telewizor („urządzenie ruchomych obrazków”) powiedział, że jutro będzie słonecznie.</li>
<li>Jutro będzie zimno.</li>
<li>Maj („piąty miesiąc”) jest urokliwy („dobry” / „słodki”)</li>
<li>Posiadasz dużo instrumentów muzycznych!</li>
</ul>


<p><a href="pl_answers.html#p11">Odpowiedzi</a></p>

<p><a href="pl_10.html">Poprzednia strona</a> <a href="pl_index.html">Strona początkowa</a> <a href="pl_12.html">Następna strona</a></p>

			</article>
			<div class="footer">
			This website's source code is available <a href="https://github.com/lipu-sona-pona/lipu-sona-pona.github.io">on GitHub</a>.
	</div>
	</div>
	</body>
	<script src="/scripts.js"></script>
</html>
