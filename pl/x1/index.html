<!DOCTYPE html>
<html>
	<head>
		<meta charset="UTF-8">
		<meta name="viewport" content="width=device-width, initial-scale=1.0">
		<title>toki pona strona dodatkowa 1 — stare i nowe słowa</title>
		<!-- When working in a fork, change this to "/forkname/" -->
		<!--<base href="/lipu-sona-pona/" />-->
		<base href="/" />
		<meta property="og:site_name" content="lipu sona pona"/>
		<meta property="og:title" content="toki pona strona dodatkowa 1 — stare i nowe słowa"/>
		<meta property="og:type" content="website"/>
		<meta property="og:url" content="https://lipu-sona.pona.la/pl/x1/index.html"/>
		<link href="style.css" rel="stylesheet" type="text/css" media="handheld,print,screen,projection,tv" title="Default Style">
		<link rel="icon" type="image/png" href="favicon.png">
		
	</head>
	<body>
		<div class="header">
			<div class="header_image"></div>
			<div class="header_text">
	<h2><a href=".">lipu sona pona</a><span class="titlesep"> | </span></h2><h3>toki pona strona dodatkowa 1 — stare i nowe słowa</h3>
			</div>
		</div>
		<div class="middle">
			<article class="content">
	<p>Wszystkie słowa, które zostały opisane na stronach od 1 do 12 są obecne w oficjalnej
książce toki pony. Jednakże istnieje kilka dodatkowych słów, które albo były używane
wcześniej i nie pojawiły się w książce, albo takie, które zostały stworzone przez
społeczność toki pony po tym wydarzeniu. W przeciwieństwie do „nieoficjalnych słów”
używanych dla nazw własnych (patrz: <a href="pl/7">strona 7</a>), te są traktowane jako
rodzime słowa toki pony i nie są pisane wielką literą.</p>

<p>Poniekąd wyczerpująca lista wszystkich słów w języku toki pona, które są lub były używane, znajduje się w dokumencie <a href="https://docs.google.com/document/d/10hP3kR7mFN0E6xW3U6fZyDf7xKEEvxssM96qLq4E0ms/edit">„nimi ale pona”</a>.</p>

<p>Za to ta strona opisze wszystkie słowa, które moim zdaniem stosuje się często w sieci
oraz alternatywne sposoby na użycie niektórych oficjalnych słów z 120-wyrazowego
leksykonu.</p>

<p>Założeniem języka toki pona jest minimalizacja liczby wyrazów i pozbycie się zbędnych
konceptów, przez co oczywiście niestandardowe sposoby użycia mogą budzić kontrowersje.
Spróbuję wyrazić własną opinię na temat tych wyrazów na liście.</p>

<a name="Ujednolicone-s-c5--82-owa:-kin-2c--namako-i-oko"></a>
<h2>Ujednolicone słowa: kin, namako i oko</h2>

<p>Zanim opublikowana została książka toki pony, w użyciu było kilka słów, których
znaczenie pokrywało się z innymi wyrazami. Nie zostały one usunięte, ale mianowano
je synonimami innych słów.</p>

<p>Wyraz „kin” jest synonimem słowa „a”, ale ponieważ „a” jest bardziej ogólnym wyrażeniem
emocji, „kin” używano do położenia nacisku (podobnie jak „również”, „naprawdę”,
„w rzeczy samej” w języku polskim). Podkreślało się tym dosłowne znaczenie zdania,
a nie zabarwiało je emocjonalnie. Według mnie takie znaczenie również można przekazać
słowami „a” (zabarwienie emocjonalne) i „mute” (podkreślenie czegoś).</p>

<p>Wyraz „namako” używano w znaczeniu „dodatek” albo „przyprawa”. W oficjalnej książce
opisano ją jako synonim słowa „sin” — „nowy”, „dodatkowy”. Oba te wyrazy mają
poniekąd odmienne znaczenia, ale z mojej perspektywy wyraz „sin” — w szczególności, gdy
używany jako rzeczownik lub fraza nominalna „sin moku” (dodatek do jedzenia) — potrafi
wyrazić ten sam koncept równie dobrze.</p>

<p>Wyraz „oko” określono jako synonim słowa „lukin”. Kiedy stanowiły one dwa oddzielne
słowa,  „oko” oznaczało to, co po polsku — oko. Natomiast „lukin” oznaczało „wzrok”
albo „patrzeć”. Ponieważ „kute” może znaczyć albo „słuch”, albo „ucho”, decyzja
ta wydaje się sensowna.</p>

<a name="Usuni-c4--99-te-s-c5--82-owa"></a>
<h2>Usunięte słowa</h2>

<p>Istnieją też takie wyrazy, które w społeczności używa się od czasu do czasu, pomimo
że zostały całkowicie usunięte ze słownika w chwili publikacji oficjalnej książki.</p>

<p>Zacznijmy od tych bardziej popularnych:</p>

<p>Wyraz „apeja” oznacza „wstyd” lub „wina”. Opisanie tego samego konceptu jest trudne,
jeśli nie mamy do dyspozycji tego słowa, dlatego niektórzy nadal go używają.</p>

<p>Znaczenia wyrazu „kipisi” to „dzielić”, „ciąć”, „siekać”. Dziś przejmują je słowa
takie jak „tu” (dzielić) i „wan” (część, element), ale w niektórych tekstach nadal
można się na nie natknąć. Istnieją również pomysły na zapis tego słowa za pomocą pisma
sitelen pona.</p>

<p>Wyraz „leko” (prawdopodobnie pochodzący od klocków Lego) używa się w znaczeniu
„bloczek”, „kwadrat”, czasem „schody”. Nie ma żadnego jasnego zamiennika, którym można
by zastąpić to słowo, dlatego wciąż jest sporadycznie używany, gdzie jest to
konieczne.</p>

<p>Wyraz monsuta oznacza „potwór” lub „strach”. Jak w przypadku słowa „apeja”, wielu
ludzi uważa je za trudne do opisania, (a moża to zrobić na wiele sposobów), przez co
używa się starego nazewnictwa.</p>

<p>A oto słownictwo, które dziś uważa się za porzucone, ale wciąż może występować
w starszych tekstach:</p>

<p>Słowo „kapa” to wczesne określenie góry lub pagórka. Ostatecznie wyraz „nena” zajął
jego miejsce.</p>

<p>Słowo „kapesi” określało kolory takie jak szary i brązowy, a czasem też kawę.
Koniec końców zostało ono usunięte, ponieważ wyrażenia „pimeja walo” i „pimeja jelo”
równie dobrze opisują te kolory.</p>

<p>Słowo „majuna”, czyli „stary”, również zostało usunięte we wczesnych dniach toki pony.
Ponieważ starość może być stosunkowo łatwo opisana za pomocą wyrazów związanych
z czasem, słowo to wyszło z powszechnego użytku. Oto kilka przykładów:</p>

<blockquote><p>ona mute li majuna. — Oni są młodzi.</p>

<p>tenpo mute la ona mute li lon. — Istnieją od dłuższego czasu / od dawna.</p></blockquote>

<p>Słowo „pasila” było odrębnym słowem oznaczającym „łatwy”, ale zostało usunięte
ze słownika toki pony zanim jeszcze ukazała się pierwsza publiczna wersja strony
internetowej w 2001 roku.</p>

<p>Słowo „pake” było czasownikiem tłumaczonym jako „zaprzestać” i zaczerpniętym ze słowa
„barrer” pochądzącego z akadiańskiego francuskiego. W ostateczności je usunięto
z uwagi na to, że tę samą czynność można opisać słowem „pini” („przestać”, „ukończyć”)
lub „awen” („trwać”, „stać”).</p>

<p>Słowo „pata” oznaczało rodzeństwo, ale dziś zamiast tego można je wyrazić jako „jan
sama”.</p>

<p>Słowo „powe”, czyli „kłamstwo”, „fałsz”, zostało usunięte, ponieważ to samo znaczenie
mogą osiągnąć wyrażenia typu „lon ala” („nieistniejący”) lub „sona ike”
(„zła wiedza”, „dezinformacja”).</p>

<p>W leksykonie istniały również słowa „tuli” i „po” i odpowiadały liczbom 3 i 4. Zostały
one zastąpione wyrażeniami „tu wan” oraz „tu tu”.</p>

<a name="Kierunki"></a>
<h2>Kierunki</h2>

<p>Pomimo że w słownictwie toki pony istnieją takie słowa jak „góra”, „dół”, „przód” i
„tył”, nie znajdziemy tam wyrazów, które oznaczałyby „lewo” czy „prawo”. Jest tylko
jeden wyraz oznaczający „bok”.</p>

<p>Niektórzy stworzyli wyrażenia polegające na tym, że większość ludzi pisze prawą ręką
(„poka pi luka sitelen” = „prawo”; „poka pi luka sitelen ala” = lewo), mają serce
po lewej stronie ciała („poka pilin” = „lewo”; „poka pilin ala” = „prawo”) albo piszą
od lewej do prawej („poka open” = „lewo”; „poka pini” = „prawo”).</p>

<p>Oczywiście żadne z powyższych założeń nie jest w stu procentach uniwersalne — istnieją
ludzie, którzy wolą pisać lewą ręką; którzy mają serce po prawej stronie
(dekstrokardia) lub piszą z prawej do lewej. (Co prawda należy przyznać, że
największe systemu zapisu <em>toki pony</em> — alfabet łaciński, sitelen pona i sitelen
sitelen — pisze się z lewej do prawej).</p>

<p>W dokumencie „nimi ale pona” opisano dwa słowa stworzone po wydaniu oficjalnej
książki (takie wyrazy nazywane są „post-pu”), które nadają dokładne nazwy tym
kierunkom: „soto”, czyli „lewo” i „te”, czyli „prawo”. Osobiście uważam, że te słowa
bywają przydatne w miejscach, gdzie rozróżnienie tych dwóch kierunków jest konieczne.
Jednak w większości przypadków lepiej ich unikać.</p>

<a name="P-c5--82-e-c4--87--i-orientacja-seksualna"></a>
<h2>Płeć i orientacja seksualna</h2>

<p>Wyrazy „mije” i „meli” kolejno oznaczają mężczyznę i kobietę. Istnieją jednak ludzie,
którzy albo nie uważają się ani za mężczyznę, ani za kobietę, albo nie urodzili się
żadnej z tych płci.</p>

<p>Słowo „tonsi” zostało stworzone na potrzeby opisania takich ludzi, a w niektórych
przypadkach też osób transseksualnych lub należących do społeczności LGBT.</p>

<p>W dodatku słowo „kule” (kolor) czasem używa się jako tłumaczenia wyrazu „płeć/gender”
oraz „LGBT”. Na początku może to budzić wątpliwości — „a co z ludźmi
koloru?”. Jednak w społeczności toki pony rasa i kolor skóry określa się najczęściej
bezpośrednio (np. „jan pi selo walo” = „osoba o białej skórze”, „osoba białoskóra”).</p>

<p>Ponadto, możesz natknąć się na słowa takie jak „mijomi” i „melome”. Są to skróty
od wyrażeń „mije olin mije” („mężczyźni kochający mężczyzn”) i „meli olin meli”
(kobiety kochające kobiety) i działają tak samo jak angielskie skróty „mlm” i „wlw”.</p>

<a name="L-c5--bb-artobliwe-s-c5--82-owa"></a>
<h2>Żartobliwe słowa</h2>

<p>Dodatkowo istnieje też kilka słów wymyślonych przez Sonję Lang w ramach żartu.
W dokumencie „nimi ale pona” podpisane są „w.o.g. Sonja”. Najbardziej znanym wyrazem
tego typu jest „kijetesantakalu”, który oznacza szopy pracze i inne zwierzęta z
rodziny szopowatych.</p>

<p>Do żartobliwych słów należą też „mulapisu” („pizza”) i „yupekosi” („zmienić swoje
stare kreacje na gorsze”) — warto zauważyć, że w toki ponie nie używa się litery &ldquo;y&rdquo;
i dlatego wymowa tego słowa jest nieznana.</p>

<p>Ta lista opiera się na <a href="https://docs.google.com/spreadsheets/d/1dGd4do1Jk2L2NwW5l7tLgSajAVkUqO0z2UHGu4_Sq_M">tym arkuszu opisującym częstotliwość stosowania słów spoza pu</a>
i została stworzona przez użytkownika reddita <code>qwertyter</code>, z dodatkowymi
modyfikacjami opartymi na moim osobistym doświadczeniu.</p>

<p>Kolumna podpisana „zamienniki” zawiera słowa i zwroty z oficjalnego słownika, za
pomocą których można wyrazić podobne idee. Nie wszystkie z nich są całkowicie
odpowiednie, a dla niektórych trzeba użyć innych części mowy (na przykład, „tu” jako
przymiotnik oznaczający „podzielony” bez cząstki „li” łatwo pomylić z liczbą „dwa”).</p>

<table>
<thead>
<tr>
<th> word </th>
<th> znaczenie </th>
<th> zamienniki </th>
</tr>
</thead>
<tbody>
<tr>
<td> kin </td>
<td> naprawdę, bardzo, również </td>
<td> a, mute </td>
</tr>
<tr>
<td> monsuta </td>
<td> strach, potwór </td>
<td> </td>
</tr>
<tr>
<td> lanpan  </td>
<td> brać, dostać, odebrać </td>
<td> kama jo (kama jo utala) </td>
</tr>
<tr>
<td> oko     </td>
<td> oko </td>
<td> lukin </td>
</tr>
<tr>
<td> tonsi   </td>
<td> niebinarny, transpłciowy, LGBT </td>
<td> </td>
</tr>
<tr>
<td> kipisi  </td>
<td> dzielić, ciąć </td>
<td> tu </td>
</tr>
<tr>
<td> namako  </td>
<td> dodatkowy, przyprawa </td>
<td> sin </td>
</tr>
<tr>
<td> kijetesantakalu </td>
<td> szop pracz </td>
<td> </td>
</tr>
<tr>
<td> leko    </td>
<td> kwadrat, cegła, schody </td>
<td> </td>
</tr>
<tr>
<td> powe    </td>
<td> nieprawda </td>
<td> sona ike, &hellip; li lon ala </td>
</tr>
<tr>
<td> apeja   </td>
<td> wstyd, wina, poczucie winy </td>
<td> </td>
</tr>
<tr>
<td> majuna  </td>
<td> stry </td>
<td> pi tenpo mute pini </td>
</tr>
<tr>
<td> pake    </td>
<td> zatrzymać, zablokować </td>
<td> pini, pali ala </td>
</tr>
<tr>
<td> linluwi </td>
<td> internet </td>
<td> </td>
</tr>
</tbody>
</table>


<p><a href="pl">Strona początkowa</a></p>

			</article>
			<div class="footer">
			This website's source code is available <a href="https://github.com/pona-la/lipu-sona">on GitHub</a>.
	</div>
	</div>
	</body>
	<script src="scripts.js"></script>
</html>
